<div type="book">
  <pb n="287"/>
  <head>DU TEIMAÚÞAÍÁU ANÞARA</head>
  <div type="chapter" n="1">
    <head>CHAPTER I</head>
    <div type="verse"><label>1</label> Pawlus, apaústaúlus Xristáus Iēsuis þaírh wiljan guþs bi gaháitam libáináis sei ist in Xristáu Iēsu,</div>
    <div type="verse"><label>2</label> Teimaúþaíáu, liubin barna, ansts, armaiō, gawaírþi fram guþȧ attin jah Xristáu Iēsu fráujin unsaramma.</div>
    <div type="verse"><label>3</label> Awiliudō guϸa meinamma, ϸammei skalkinō fram fadreinam in hráinjái gahugdái, ƕáiwa unsweibandō haba bi þuk gaminϸi in bidōm meináim naht jah daga,</div>
    <div type="verse"><label>4</label> gaírnjands þuk gasaíƕan, gamunands tagrē þeináizē, ei fahēdáis usfullnáu,</div>
    <div type="verse"><label>5</label> gamáudein andnimands þizōs sei ist in pus, unliutōns galáubeináis sei bauáida faúrþis in awōn þeinái Lauidjái jah áiþein þeinái Aíwneikái, gaþ-þan-traua þatei jah in þus.</div>
    <div type="verse"><label>6</label> In þizōzei waíhtáis gamáudja þuk anaqiujan anst guþs, sei ist in þus þaírh analagein handiwē meináizō.</div>
    <div type="verse"><label>7</label> Untē ni gaf unsis guþ ahman faúrhtẹins, ak mahtáis jah friaþwōs jah inaheins.</div>
    <div type="verse"><label>8</label> Ni nunu skamái þuk weitwōdiþōs fráujins unsaris Iēsuis nih meina, bandjins is, ak miþ arbáidei aíwaggēljōn bi mahtái guþs,</div>
    <div type="verse"><label>9</label> þis nasjandins uns jah laþōndins laþōnái weihái, ni bi waúrstwam unsaráim, ak bi seinái leikáinái jah anstái sei gibana ist unsis in Xristáu Iēsu faúr mēla áiweina,</div>
    <div type="verse"><label>10</label> iþ gaswikunþida nu þaírh gabaírhtein nasjandis unsaris Iēsuis Xristáus, gataírandins raíhtis dáupu, iþ galiuhtjandins libáin jah unriurein þaírh aíwaggēljōn,</div>
    <div type="verse"><label>11</label> in þōei gasatiþs im ik mērjands jah apaústaúlus jah láisareis þiudō,</div>
    <div type="verse"><label>12</label> in þizōzei faírinōs jah þata winna; akei nih skama mik, untē wáit ƕamma galáubida, jah gatraua þammei mahteigs ist þata anafilh mein fastan in jáinana dag.</div>
    <pb n="288"/>
    <div type="verse"><label>13</label> Frisaht habands háiláizē waúrdē, þōei at mis háusidēs in galáubeinái jah friaþwái in Xristáu Iēsu,</div>
    <div type="verse"><label>14</label> þata gōdō anafilh fastái þaírh ahman weihana saei bauiþ in uns.</div>
    <div type="verse"><label>15</label> Wáist þatei afwandidēdun sik af mis allái þáiei sind in Asiái, þizēei ist Fygaílus jah Aírmōgaínēs.</div>
    <div type="verse"><label>16</label> Gibái armaiōn fráuja Aúneiseifaúráus garda, untē ufta mik anaþrafstida jah náudibandjō meináizō ni skamáida sik;</div>
    <div type="verse"><label>17</label> ak qimands in Rūmái usdáudō sōkida mik jah bigat.</div>
    <div type="verse"><label>18</label> Gibái fráuja imma bigitan armahaírtein at fráujin in jáinamma daga; jah ƕan filu máis in Aífaísōn andbahtida mis, waíla þu kant.</div>
  </div>
  <div type="chapter" n="2">
    <head>CHAPTER II</head>
    <div type="verse"><label>1</label> Þu nu, barn mein walisō, inswinþei þuk in anstái þizái in Xristáu Iesu,</div>
    <div type="verse"><label>2</label> jah þōei háusidēs at mis þaírh managa weitwōdja, waúrda guþs, þō anafilh triggwáim mannam, þáiei waírþái sijáina jah anþarans láisjan.</div>
    <div type="verse"><label>3</label> Þu nu arbáidei swē gōds gadraúhts Xristáus Iēsuis.</div>
    <div type="verse"><label>4</label> Ni áinshun draúhtinōnds fráujin dugawindiþ sik gawaúrkjam þizōs aldáis, ei galeikái þammei draúhtinōþ.</div>
    <div type="verse"><label>5</label> Jah þan jabái háifsteiþ ƕas, ni weipada, niba witōdeigō brikiþ.</div>
    <div type="verse"><label>6</label> Arbáidjands aírþōs waúrstwja skal frumist akranē andniman.</div>
    <div type="verse"><label>7</label> Fraþei þatei qiþa; gibiþ áuk þus fráuja fraþi us alláim.</div>
    <div type="verse"><label>8</label> Gamuneis Xristu Iēsu urrisanana us dáuþáim us fráiwa Daweidis bi aíwaggēljōn meinái,</div>
    <div type="verse"><label>9</label> in þizáiei arbáidja und bandjōs swē ubiltōjis; akei waúrd guþs nist gabundan.</div>
    <div type="verse"><label>10</label> Inuh þis all gaþula bi þans gawalidans, ei jah þái ganist gatilōna, sei ist in Xristáu Iēsu miþ wulþáu áiweinamma.</div>
    <div type="verse"><label>11</label> Triggw þata waúrd: jabái miþ gadáuþnōdēdum, jah miþ libam;</div>
    <pb n="289"/>
    <div type="verse"><label>12</label> jabái gaþulam, jah miþ þiudanōm; jabái afáikam, jah is afáikiþ uns;</div>
    <div type="verse"><label>13</label> jabái ni galáubjam, jáins triggws wisiþ; afáikan sik silban ni mag.</div>
    <div type="verse"><label>14</label> Þizē gamáudei, weitwōdjands in andwaírþja fráujins. Waúrdam weihan du ni waíhtái dáug, niba uswalteinái þáim háusjōndam.</div>
    <div type="verse"><label>15</label> Usdáudei þuk silban gakusanana usgiban guþa waúrstwjan unáiwiskana, raíhtaba ráidjandan waúrd sunjōs.</div>
    <div type="verse"><label>16</label> Iþ þō dwalōna usweihōna láusawaúrdja biwandei; untē filu gaggand du afgudein,</div>
    <div type="verse"><label>17</label> jah waúrd izē swē gunds aliþ; þizēei ist Ymaínaius jah Filētus,</div>
    <div type="verse"><label>18</label> þáiei bi sunja uswissái usmētun, qiþandans usstass ju waúrþana, jah galáubein sumáizē uswaltidēdun.</div>
    <div type="verse"><label>19</label> Aþþan tulgus grunduwaddjus guþs standiþ, habands sigljō þata: kunþa fráuja þans þáiei sind is, jah: afstandái af unsēlein ƕazuh saei namnjái namō fráujins.</div>
    <div type="verse"><label>20</label> Aþþan in mikilamma garda ni sind þatáinei kasa gulþeina jah silubreina, ak jah triweina jah digana, jah suma du swērein, sumuþ-þan du unswērein.</div>
    <div type="verse"><label>21</label> Aþþan jabái ƕas gahráinjái sik þizē, waírþiþ kas du swēriþái gaweiháiþ, brūk fráujin, du allamma waúrstwē gōdáizē gamanwiþ.</div>
    <div type="verse"><label>22</label> Aþþan juggans lustuns þliuh; iþ láistei garaíhtein, galáubein, friaþwa, gawaírþi miþ þáim bidái anaháitandam fráujan us hráinjamma haírtin.</div>
    <div type="verse"><label>23</label> Iþ þōs dwalōns jah untalōns sōknins biwandei, witands þatei gabaírand sakjōns.</div>
    <div type="verse"><label>24</label> Iþ skalks fráujins ni skal sakan, ak qaírrus wisan wiþra allans, láiseigs, usþulands,</div>
    <div type="verse"><label>25</label> in qaírrein talzjands þans andstandandans, niu ƕan gibái im guþ idreiga du ufkunþja sunjōs,</div>
    <div type="verse"><label>26</label> jah usskawjáindáu us unhulþins wruggōn, fram þammei gafāhanái habanda afar is wiljin.</div>
  </div>
  <pb n="290"/>
  <div type="chapter" n="3">
    <head>CHAPTER III</head>
    <div type="verse"><label>1</label> Aþþan þata kunneis ei in spēdistáim dagam atgaggand jēra sleidja,</div>
    <div type="verse"><label>2</label> jah waírþand mannans sik frijōndans, faíhugaírnái, biháitjans, háuhhaírtái, wajamērjandans, fadreinam ungaƕaírbái, láuna-wargōs, unaírknái,</div>
    <div type="verse"><label>3</label> unhunslagái, unmildjái, faírinōndans, ungahabandans sik, unmanariggwái, unsēljái,</div>
    <div type="verse"><label>4</label> fralēwjandans, untilamalskái, ufbáulidái, frijōndans wiljan seinana máis þáu guþ,</div>
    <div type="verse"><label>5</label> habandans hiwi gagudeins, iþ maht izōs inwidandans; jah þans afwandei.</div>
    <div type="verse"><label>6</label> Untē us þáim sind þáiei sliupand in gardins jah frahunþana tiuhand qineina afhlaþana frawaúrhtim, þōei tiuhanda du lustum missaleikáim,</div>
    <div type="verse"><label>7</label> sinteinō láisjandōna sik jah ni áiw ƕanhun in ufkunþja sunjōs qiman mahteiga.</div>
    <div type="verse"><label>8</label> Aþþan þamma háidáu ei Jannēs jah Mambrēs andstōþun Mōsēza, swa jah þái andstandand sunjái, mannans frawaúrþanái ahin, uskusanái bi galáubein;</div>
    <div type="verse"><label>9</label> akei ni þeihand du filusnái, untē unwiti izē swikunþ waírþiþ alláim, swaswē jah jáináizē was.</div>
    <div type="verse"><label>10</label> Iþ þu galáista is láiseinái meinái, usmēta, muna, sidáu, galáubeinái, usbeisnái, friaþwái, þuláinái,</div>
    <div type="verse"><label>11</label> wrakjōm, wunnim, ƕileika mis waúrþun in Antiaúkiái, in Eikaúniōn, in Lystrys, ƕileikōs wrakōs usþuláida, jah us alláim mik galáusida fráuja.</div>
    <div type="verse"><label>12</label> Jah þan allái þáiei wileina gagudaba liban in Xristáu Iēsu, wrakōs winnand.</div>
    <div type="verse"><label>13</label> Iþ ubilái mannans jah liutái þeihand du waírsizin, aírzjái jah aírzjandans.</div>
    <div type="verse"><label>14</label> Iþ þu framwaírþis wisáis in þáimei galáisidēs þuk jah gatrauáida sind þus, witands at ƕamma ganamt,</div>
    <div type="verse"><label>15</label> jah þatei us barniskja weihōs bōkōs kunþēs, þōs mahteigōns þuk usfratwjan du ganistái þaírh galáubein þō in Xristáu Iēsu.</div>
    <pb n="291"/>
    <div type="verse"><label>16</label> All bōkō gudiskáizōs ahmateináis jah þaúrftōs du láiseinái, du gasahtái, du garaíhteinái, du talzeinái in garaíhtein,</div>
    <div type="verse"><label>17</label> ei ustaúhans sijái manna guþs, du allamma waúrstwē gōdáizē gamanwiþs.</div>
  </div>
  <div type="chapter" n="4">
    <head>CHAPTER IV</head>
    <div type="verse"><label>1</label> Weitwōdja in andwaírþja guþs jah fráujins Xristáus Iēsuis. Saei skal stōjan qiwans jah dáuþans bi qum is jah þiudinassu is:</div>
    <div type="verse"><label>2</label> mērei waúrd, instand ūhteigō, unūhteigō, gasak, gaþláih, gaƕōtei in allái usbeisnái jah láiseinái.</div>
    <div type="verse"><label>3</label> Waírþiþ mēl þan háila láisein ni usþuland, ak du seináim lustum gadragand sis láisarjans, suþjōndans háusein;</div>
    <div type="verse"><label>4</label> aþþan af sunjái háusein afwandjand, iþ du spillam gawandjand sik.</div>
    <div type="verse"><label>5</label> Iþ þu andaþāhts sijáis in alláim, arbáidei, waúrstw waúrkei aíwaggēlistins, andbahti þein usfullei.</div>
    <div type="verse"><label>6</label> Aþþan ik ju hunsljada jah mēl meináizōs diswissáis atist.</div>
    <div type="verse"><label>7</label> Háifst þō gōdōn háifstida, run ustáuh, galáubein gafastáida;</div>
    <div type="verse"><label>8</label> þaþrōh galagiþs ist mis wáips garaíhteins, þanei usgibiþ mis fráuja in jáinamma daga, sa garaíhta staua; aþþan ni þatáinei mis, ak jah alláim þáiei frijōnd qum is.</div>
    <div type="verse"><label>9</label> Sniumei qiman at mis spráutō;</div>
    <div type="verse"><label>10</label> untē Dēmas mis biláiþ, frijōnds þō nu ald, jah galáiþ du Þaíssalaúneikái, Xrēskus du Galatiái, Teitus du Dalmatiái.</div>
    <div type="verse"><label>11</label> Lukas ist miþ mis áins. Marku andnimands brigg miþ þus silbin, untē ist mis brūks du andbahtja.</div>
    <div type="verse"><label>12</label> Aþþan Tykeiku insandida in Aífaísōn.</div>
    <div type="verse"><label>13</label> Hakul þanel biláiþ in Trauadái at Karpáu qimands atbaír, jah bōkōs, þishun maímbranans.</div>
    <div type="verse"><label>14</label> Alaíksandrus áizasmiþa managa mis unþiuþa ustáiknida; usgildiþ imma fráuja bi waúrstwam is;</div>
    <div type="verse"><label>15</label> þammei jah þu witái, filu áuk andstōþ unsaráim waúrdam.</div>
    <div type="verse"><label>16</label> In frumistōn meinái sunjōnái ni manna mis miþ was, ak allái mis biliþun, ni rahnjái<hi>dáu im</hi>. — —</div>
  </div>
</div>
