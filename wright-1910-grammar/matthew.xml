<div type="book">
  <pb n="200"/>
  <head>AÍWAGGĒLJŌ ÞAÍRH MAÞÞIU</head>
  <div type="chapter">
    <head>CHAPTER VI</head>
    <div type="verse"><label>1</label> Atsaíƕiþ armaiōn izwara ni táujan in andwaírþja mannē du saíƕan im; aíþþáu láun ni habáiþ fram attin izwaramma þamma in himinam.</div>
    <div type="verse"><label>2</label> Þan nu táujáis armaiōn, ni haúrnjáis faúra, þus, swaswē þái liutans táujand in gaqumþim, jah in garunsim, ei háuhjáindáu fram mannam; amēn qiþa izwis: andnēmun mizdōn sema.</div>
    <div type="verse"><label>3</label> Iþ þuk táujandan armaiōn ni witi hleidumei þeina, ƕa táujiþ taíhswō þeina,</div>
    <div type="verse"><label>4</label> ei sijái sō armahaírtiþa þeina in fulhsnja, jah atta þeins saei saíƕiþ in fulhsnja, usgibiþ þus in baírhtein.</div>
    <div type="verse"><label>5</label> Jah þan bidjáiþ, ni sijáþ swaswē þái liutans, untē frijōnd in gaqumþim jah waíhstam plapjō standandans bidjan, ei gáumjáindáu mannam. Amēn, qiþa izwis þatei haband mizdōn seina.</div>
    <div type="verse"><label>6</label> Iþ þu þan bidjáis, gagg in hēþjōn þeina, jah galūkands haúrdái þeinái bidei du attin þeinamma þamma in fulhsnja, jah atta þeins saei saíƕiþ in fulhsnja, usgibiþ þus in baíhtein.</div>
    <div type="verse"><label>7</label> Bidjandansuþ-þan ni filuwaúrdjáiþ, swaswē þái þiudō; þugkeiþ im áuk ei in filuwaúrdein seinái andháusjáindáu.</div>
    <div type="verse"><label>8</label> Ni galeikōþ nu þáim; wáit áuk atta izwar þizei jus þaúrbuþ, faúrþizei jus bidjáiþ ina.</div>
    <div type="verse"><label>9</label> Swa, nu bidjáiþ jus: Atta unsar þu in himinam, weihnai namō þein.</div>
    <div type="verse"><label>10</label> Qimai þiudinassus þeins. Waírþái wilja þeins, swē in himina jah ana aírþai.</div>
    <pb n="202"/>
    <div type="verse"><label>11</label> Hláif unsarana þana sinteinan gif uns himma daga.</div>
    <div type="verse"><label>12</label> Jah aflēt uns þatei skulans sijáima, swaswē jah weis aflētam þáim skulam unsaráim.</div>
    <div type="verse"><label>13</label> Jah ni briggáis uns in fráistubnjái ak láusei uns af þamma ubilin; untē þeina ist þiudangardi jah mahts jah wulþus in aiwins. Amēn.</div>
    <div type="verse"><label>14</label> Untē jabái aflētiþ mannam missadēdins izē, aflētiþ jah izwis alta izwar sa ufar himinam.</div>
    <div type="verse"><label>15</label> Iþ jabái ni aflētiþ mannam missadēdins izē, ni þáu atta izwar aflētiþ missadēdins izwarōs.</div>
    <div type="verse"><label>16</label> Aþþan biþē fastáiþ, ni waírþáiþ swaswē þái liutans gáurái; (frawardjand áuk andwaírþja seina, ei gasaíƕáindáu mannam fastandans. Amēn, qiþa izwis, þatei andnēmun mizdōn seina.</div>
    <div type="verse"><label>17</label> Iþ þu fastands salbō háubiþ þein, jah ludja þeina þwah,</div>
    <div type="verse"><label>18</label> ei ni gasaíƕáizáu mannam fastands, ak attin þeinamma þamma in fulhsnja, jah atta þeins saei saíƕiþ in fulhsnja, usgibiþ þus.</div>
    <div type="verse"><label>19</label> Ni huzdjáiþ izwis huzda ana aírpái, þarei malō jah nidwa frawardeiþ, jah þarei þiubōs ufgraband jah hlifand.</div>
    <div type="verse"><label>20</label> Iþ huzdjáiþ izwis huzda in himina, þarei nih malō nih nidwa frawardeiþ, jah þarei þiubōs ni ufgraband nih stiland.</div>
    <div type="verse"><label>21</label> Þarei áuk ist huzd izwar, þaruh ist jah haírtō izwar.</div>
    <div type="verse"><label>22</label> Lukarn leikis ist áugō: jabái nu áugō þein áinfalþ ist, allata leik þein liuhadein waírþiþ;</div>
    <div type="verse"><label>23</label> iþ jabái áugō pein unsēl ist, allata leik þein riqizein waírþiþ. Jabái nu liuhaþ þata in þus riqiz ist, þata riqiz ƕan filiu!</div>
    <div type="verse"><label>24</label> Ni manna mag twáim fráujam skalkinōn; untē jabái fijáiþ áinana, jah anþarana frijōþ; aíþþáu áinamma ufhá useiþ,<pb n="204"/>iþ anþaramma frakann. Ni maguþ guþa skalkinōn jah mammōnin.</div>
    <div type="verse"><label>25</label> Duþþē qiþa izwis: ni maúrnáiþ sáiwalái izwarái ƕa matjáiþ jah ƕa drigkáiþ, nih leika izwaramma ƕē wasjáiþ; niu sáiwala máis ist fōdeinái jah leik wastjom?</div>
    <div type="verse"><label>26</label> Insaíƕiþ du fuglam himinis, þei ni saiand nih sneiþand, nih lisand in banstins, jah atta izwar sa ufar himinam fōdeiþ ins. Niu jus máis wulþrizans sijuþ þáim?</div>
    <div type="verse"><label>27</label> Iþ ƕas izwara máurnands mag anaáukan ana wahstu seinana aleina áina?</div>
    <div type="verse"><label>28</label> Jah bi wastjōs ƕa saúrgáiþ?Gakunnáiþ blōmans hárþjōs, ƕáiwa wahsjand; nih arbáidjand nih spinnand.</div>
    <div type="verse"><label>29</label> Qiþuh þan izwis þatei nih Saúlaúmōn in allamma wulþáu seinamma gawasida sik swē áins þizē.</div>
    <div type="verse"><label>30</label> Jah handē þata hawi háiþjōs himma daga wisandō jah gistradagis in aúhn galagiþ guþ swa wasjiþ, ƕáiwa máis izwis, leitil galáubjandans?</div>
    <div type="verse"><label>31</label> Ni maúrnáiþ nu, qiþandans: ƕa matjam aíþþáu ƕa drigkam, aíþþáu ƕē wasjáima?</div>
    <div type="verse"><label>32</label> All áuk þata þiudōs sōkjand; wáituh þan atta izwar sa ufar himinam þatei þaúrbuþ — —</div>
  </div>
  <pb n="206"/>
  <div type="chapter">
    <head>CHAPTER VIII</head>
    <div type="verse"><label>1</label> Dalaþ þan atgaggandin imma af faírgunja, láistidēdun afar imma iumjōns managōs.</div>
    <div type="verse"><label>2</label> Jah sái, manna brūtsfill habands durinnands inwáit ina qiþands: fráuja jabái wileis, magt mik gahráinjan.</div>
    <div type="verse"><label>3</label> Jah ufrakjands handu attaítōk imma qiþands: wiljáu, waírþ hráins! jah suns hráin warþ þata þrūtsfill is.</div>
    <div type="verse"><label>4</label> Jah qaþ imma Iēsus: saíƕ ei mann ni qiþáis, ak gagg, þuk silban atáugei gudjin, jah atbaír giba þōei anabáuþ Mōsēs du weitwōdiþái im.</div>
    <div type="verse"><label>5</label> Afaruh þan þata inn atgaggandin imma in Kafarnaum, duatiddja. imma hundafaþs bidjands ina,</div>
    <div type="verse"><label>6</label> jah qiþands: fráuja, þiumagus meins ligiþ in garda usliþa, harduba balwiþs.</div>
    <div type="verse"><label>7</label> Jah qaþ du imma Iēsus: ik qimands gaháilja ina.</div>
    <div type="verse"><label>8</label> Jah andhafjands sa hundafaþs qaþ: fráuja, ni im waírþs ei uf hrōt mein inn gaggáis, ak þatáinei qiþ waúrda jah gaháilniþ sa þiumagus meins.</div>
    <div type="verse"><label>9</label> Jah áuk ik manna im habands uf waldufria meinamma gadraúhtins, jah qiþa du þamma: gagg, jah gaggiþ; jah anparamma: qim, jah qimiþ; jah du skalka meinamma: taweiþata, jah táujiþ.</div>
    <div type="verse"><label>10</label> Gaháusjands þan Iēsus sildaleikida jah qaþ du þáim afarláistjandam: amēn, qiþa izwis, ni in Israēla swalauda galáubein bein bigat.</div>
    <div type="verse"><label>11</label> Aþþan qiþa izwis þatei managái fram urrunsa jah saggqa qimand, jah anakumbjand miþ Abrahama jah Isaka. jah Iakōba in þiudangarjái himinē:</div>
    <div type="verse"><label>12</label> iþ þái sunjus þiudangardjōs uswaírpanda in riqis þata hindumistō; jáinar waírþiþ grēts jah krusts tunþiwē.</div>
    <pb n="207"/>
    <div type="verse"><label>13</label> Jah qaþ Iēsus þamma hundafada: gagg, jah swaswē galáubidēs waírþái þus. Jah gaháilnōda sa þiumagus is in jáinái ƕeilái.</div>
    <div type="verse"><label>14</label> Jah qimands Iēsus in garda Paítráus, gasaƕ swaíhrōn is ligandein jah in heitōm.</div>
    <div type="verse"><label>15</label> Jah attaítōk handáu izōs jah aflaílōt ija sō heitō; jah urráis jah andbahtida imma.</div>
    <div type="verse"><label>16</label> At andanahtja þan waúrþanamma, atbērun du imma daimōnarjans managans, jah uswarp þans ahmans waúrda, jah allans þans ubil habandans gaháilida,</div>
    <div type="verse"><label>17</label> ei usfullnōdēdi þata gamēlidō þaírh Ēsaïan praúfetu qiþandan: sa unmahtins unsarōs usnam jah saúhtins usbar.</div>
    <div type="verse"><label>18</label> Gasaíƕands þan Iēsus managans hiuhmans bi sik, haíháit galeiþan sipōnjans hindar marein.</div>
    <div type="verse"><label>19</label> Jah duatgaggands áins bōkareis qaþ du imma: láisari, láistja þuk, þisƕaduh þadei gaggis.</div>
    <div type="verse"><label>20</label> Jah qaþ du imma Iēsus: faúhōns grōbōs áigun, jah fuglōs himinis sitlans, iþ sunus mans ni habáiþ ƕar háubiþ sein anahnáiwjái.</div>
    <div type="verse"><label>21</label> Anþaruh þan sipōnjē is qaþ du imma: fráuja, usláubei mis frumist galeiþan jah gafilhan attan meinana.</div>
    <div type="verse"><label>22</label> Iþ Iēsus qaþ du imma: láistei afar mis, jah lēt þans dáuþans filhan seinans dáupans.</div>
    <div type="verse"><label>23</label> Jah inn atgaggandin imma in skip, afar iddjēdun imma sipōnjōs is.</div>
    <div type="verse"><label>24</label> Jah sái, wēgs mikils warþ in marein, swaswē þata skip gahuliþ waírþan fram wēgim; iþ is saíslēp.</div>
    <div type="verse"><label>25</label> Jah duatgaggandans sipōnjōs is urráisidēdun ina qiþandans: fráuja, nasei unsis, fraqistnam.</div>
    <div type="verse"><label>26</label> Jah qaþ du im Iēsus: ƕa faúrhteiþ, leitil galáubjandans! Þanuh urreisands gasōk windam jah marein, jah warþ wis mikil.</div>
    <div type="verse"><label>27</label> Iþ þái mans sildaleikidēdun qiþandans: ƕfleiks ist sa, ei jah windōs jah marei ufháusjand imma?</div>
    <div type="verse"><label>28</label> Jah qimandin imma hindar marein in gáuja Gaírgaísainē,<pb n="208"/>gamōtidēdun imma twái daimōnarjōs us hláiwasnōm rinnandans, sleidjái filu, swaswē ni mahta manna usleiþan þaírh þana wig jáinana.</div>
    <div type="verse"><label>29</label> Jah sái, hrōpidēdun qiþandans: ƕa uns jah þus, Iēsu, sunáu guþs? qamt hēr faúr mēl balwjan unsis?</div>
    <div type="verse"><label>30</label> Wasuh þan faírra im haírda sweinē managáizē haldana.</div>
    <div type="verse"><label>31</label> Iþ þō skōhsla bēdun ina qiþandans: jabái uswaírpis uns, usláubei uns galeiþan in þō haírda sweinē.</div>
    <div type="verse"><label>32</label> Jah qaþ du im: gaggiþ! Iþ eis usgaggandans galiþun in haírda sweinē; jah sái, run gawaúrhtēdun sis alla sō haírda and driusōn in marein, jah gadáuþnōdēdun in watnam.</div>
    <div type="verse"><label>33</label> Iþ þái haldandans gaþlaúhun jah galeiþandans gataíhun in baúrg all bi þans daimōnarjans.</div>
    <div type="verse"><label>34</label> Jah sái, alla sō baúrgs usiddja wiþra Iēsu, jah gasaíƕandans ina bēdun ei usliþi hindar markōs izē.</div>
  </div>
  <div type="chapter">
    <head>CHAPTER XI</head>
    <div type="verse"><label>1</label> Jah warþ, biþē usfullida Iēsus anabiudands þáim twalif sipōnjam seináim, ushōf sik jáinþrō du láisjan jah mērjan and baúrgs izē.</div>
    <div type="verse"><label>2</label> Iþ Iōhannēs gaháusjands in karkarái waúrstwa Xristáus, insandjands bi sipōnjam seináim qaþ du imma:</div>
    <div type="verse"><label>3</label> þu is sa qimanda þáu anþarizuh beidáima?</div>
    <div type="verse"><label>4</label> Jah andhaf jands Iēsus qaþ du im: gaggandans gateihiþ Iōhannē þatei gaháuseiþ jah gasaíƕiþ</div>
    <div type="verse"><label>5</label> Blindái ussaíƕand, jah haltái gaggand, þrūtsfillái hráinjái waírþand, jah báudai gaháusjand, jah dáuþái urreisand, jah unlēdáhwaílamērjanda:</div>
    <div type="verse"><label>6</label> jah áudags ist ƕazuh saei ni gamariziada in mis.</div>
    <div type="verse"><label>7</label> At þáim þan afgaggandam, dugann Iēsus qiþan þáim manageim bi Iōhannēn: ƕa usiddjēduþ ana áuþida saíƕan? ráus fram winda wagidata?</div>
    <pb n="209"/>
    <div type="verse"><label>8</label> Akei ƕa usiddjēduþ saíƕan? mannan hnasqjáim wastjōm gawasidana? Sái, þáiei hnasqjáim wasidái sind, in gardim þiudanē sind.</div>
    <div type="verse"><label>9</label> Akei ƕa usiddjēduþ saíƕan? praúfētu? Jái, qiþa izwis: jah managizō praúfētáu.</div>
    <div type="verse"><label>10</label> Sa ist áuk bi þanei gamēliþ ist sái. ik insandja aggilu meinana faúra þus, saei gamanweiþ wig þeinana faúra bus.</div>
    <div type="verse"><label>11</label> Amēn,qiþa izwis: ni urráisin baúrim qinōnō máiza Iohannē þamma dáupjandin; iþ sa minniza, in þiudangardjái himinē máiza imma ist.</div>
    <div type="verse"><label>12</label> Framuh þan þáim dagam Iōhannis þis dáupjandins und hita þíudangardi himinē anamahtjada, jah anamahtjandans frawilwand þō.</div>
    <div type="verse"><label>13</label> Allái áuk praúfēteis jah witōþ und Iōhannē faúraqēþun:</div>
    <div type="verse"><label>14</label> jah jabái wildēdeiþ miþ niman, sa ist Hēlias. saei skulda qiman.</div>
    <div type="verse"><label>15</label> Saei habái áus<hi>ona háusjandōna, ga</hi>háusjá<hi>i</hi>.</div>
  </div>
</div>
